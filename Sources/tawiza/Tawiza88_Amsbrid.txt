 uïïun: 88, Tamyur: 2004 (Août 2004) Tamazight Izran iqudvadven Yura ten: Mimun Amsbrid (Biljika) «wa uùtitu bil hurufi fanakahtupu» (Ibn Oarabi, Alfutùhàat almakkiyyap) tareymamt Teqqur treymamt x imareddiwen nnes, deg wmardix n tisi tbarkikkidven, tghufan… wdva d a yanzvar, wdva d! ccer xafsen taregmamt; ad azzren waman nnes, arrimet ad tefses, ad fethen imareddiwen, ad iraren jarasen, ad ccen, ad swen, ad ddaren ussan nsen! Yecca yi wur inu Yecca yi wur inu… x tzvayart n usammar, tehbedv x izekkunen. taqqayin bbarcnent, iwdvent id, ccurent; tayyut d arudv nsent, jar wafriwen sferninent. Ayezzim Ad nndvegh uzzar inu deg yezzimen nwem, war ten tejjigh ad ggenfan, war kenniw tejjigh ad tettvsem! Aman n wawaren Imri war djin d awaren id ay ikessin, iri qqimegh di tisi, iri mmutegh din, arcigh. ssarayen ay d ghar nnej, arezzmen ay ijenwan, twarigh zzaysen ghar aggûj, war tghimigh d adverghar. Ameghwan/llwiz D ayezzim n wjghur, id itejjan ameghwan ! zegw yzzimen n umedyaz i d tekken yezran ! Idrizen n yexf Tûrwent ay d tirra inu, tawyent ay d ghar tudart: zi may tugha yi war tarigh, nnan xafi war djigh. marra min nnigh, amexmi war t’ nnigh! marra min ddaregh, marra min ggigh, iwyen t’ yinni yuran, jjin ayi d uzzvif. tacaren ayi s wass, nec wardji min gha yinigh! wtigh ixf inu nnit: wen yewtin ixf nnes war yetru! d nec i yurran ixf inu di tirra nsen; tasyurit nnes harwentent, jjin ayi! iwyenten t, iwyen ayi, u s nnej tuffen xafi! maca idvnnat d idvnnat u nec war qqimegh d wenni! ad smunegh iman inu, ad t’arcmegh di tirra; ad qqiment awarn ayi d idrizen ssawaren; war tejjint wi gha yinin nec war ssa d kkigh; nigh nec war djigh d nec, nigh nec d wennidven! Afsay wi d am yennan nec d «aryaz»?! nec d acar, nec d aman; nec d tazwut jar wûrtan; d tayyut n tuffutin, d aseghdi n ijenwan. d ansa i wmsawadv, n tiwecca d idvnnat; n tfawt aked tadjest, n useghdi aked wawar. war xafi ûrezzu munegh: war d ay ttifed! war d ay smuna: ad ayi tenghed! fsyegh di tudart, jjay days fsyegh! (Mimun Amsbrid: m_amsbrid@yahoo.fr) 2002 Tawiza. . 
