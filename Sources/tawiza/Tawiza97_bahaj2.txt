 uïïun 97, smyur 2005 (Mai 2005) Tamazight Tafsut n imazighen Yura t: Bapaj Oessu Tgga tafust tabrrkant g dzayr: tizwuri n timghnest tamazight aka dilin imazighen g tammurt nessen, ad ilin g ughrbaz, g umsawadv, g izerfan ixataren n tamaziret nessen, g ma gan tanila… Da Mulud Moemri idda d gher tinmel taxatart n Tizi Uzzu akad iwec yan uslmed xf tamnit tamazighet (Poème amazigh) iggan ils n ulmed amazigh n ugherbazad. Inbbadven ur udjin da lmulud ad igg aslmed a, da lmulud argaz tgga tudert ness tin tansna d timghneset, tudert n waddur d tililli, immut g usgwas 1989/2939. Isndval ness llan g djarjura g tamazirt n D’zair. Ad naghul gher tasfift negh akin nnix, Inbbadven n Dzayr ur asn d yusi uya xf lxadvr, pjmen xf tinmel s taghiyt iggan awal nessen Imazighen ur tccin alkud, la tinzizen «kkar a yamazigh amzv abrid n tililli». Taghrit tbled bnid n tayri d tililli, tayri n wacal d tililli n ils d wacal…. Acal n tamuzgha la yassanval tamazight. Sg tur ni gher wassa tzri 25 usgwas xf taghrsayad ggan inbbadven n dzayr g imazighen n tililli d tiorrma. Ass ad imazighen n lqbayl, imazighen n tililli d tiorrma. Assad imazighen kul mani g blan g tamzgha ghand g dyasbora (diaspora) la tsmghuren s wassa iggan tizwuri taxataret n timghnest tamazight g uzlmadv n lafriq. Imaghnassen imazighen nyin g lmacina n imal d ubrid n uzarug aka dawdven gher zdat. Tagherit ur tqadda ad tsxsi asfedv n tamazighet igughen g ujinna n tudert. 2002 Tawiza. . 
