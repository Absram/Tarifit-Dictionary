 Ayujir n wussan Yura t: Uccix Mhemmed (Bruksil, Biljika) D ayujir n wussan Izeddegh di tudart d awddvar, Itemzawar ig “lidyulujiyyat” War yejjin timaggitin ad irint d tisveqqar Yesghembib deg wesfarnen n tubbarcent Yeqqimen teggam tmeghghar Aami tedwer war ghar s mani ghar tennuffar. D ayujir n wussan Yesweddvar it rawggûj n wawar D tfeqqeht n usehqar Yeggamen deg wur nnes d idurar, Di tudart n uzewweg Ig yarnin ad twacar, Tudart n uzewweg Ig ibettvan fitu x wezvwar, Tudart n uzewweg Ig yessemsvebdvan irsawen n ucar X wawar nsen amezwar. D ayujir n wussan Yessecmadv tamaggit nnes iredden Yezghara ghar s jar tmeggitin n midden Axmi war ghar s bu wuddur Ura d min yesbeddan ifadden. D ayujir n wussan Iseyyeh di tudart Am useynu di tmurt n isvemmidven Ticri rebda yeggur Ibriden war t’ ssinen Ticri rebda yeggur Ibriden war t’ ssinen (Bruksil, di 15/10/2004) 
