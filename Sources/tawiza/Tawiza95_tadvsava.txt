 uïïun 95, krayur 2005 (Mars 2005) Tamazight Tadvsva Azul Mennaw n imslayen (membres) n abaraz n tadvsva ad d yuran timsdsatin.. ar ten nsnimir, ar asen nettini masd timsdsatin nsen rad lkment tarabbut n tansiwin lli darngh illan gh mann ur yaggugen.. Ran tafm ghid kkuzvt n tmsdvasvtin yuzen agh tent id umeddakwl LARGOUN Lahoucine seg Ait Melloul.. Ar timlilit Gwmatun gh tadbelt n ubaraz n tadvsva: Abdellah BOUZANDAG Ttvalb “Amaynu” Yat n taqbilt tessehdver yan n ttvalb, ukn gh tzvit n sam (vendredi) ar izighzif tagllayt (lkhotba), tenker tqbilt lli tettvay ttvalb ad ghar f ghikan, ilemma (après) awind shedvren wayydv. Ara kin ttvalb lli igzi akw (est très intelligent ) ass n sam izwarn inna yasen: - is tessenm tast (l’histoire) n Yussef? - Ya - Imma tin Brahim? - Ya - Tin Nuh, tessenm t ula nttat? - ya - Awa zaydat pan kfigh awen tugga «la permission» n krdv n imalassen ad gisen ur tzzvlem. Uzvum n isemg Aytgga uzemz d uzal n remdvan, yan isemg (esclave) yazvum zund akw miden, tizi n tin-wudec (le soir) ar d ilazv, isemg yagh t irifi, yagh t bapra lazv. Tazent lla s ad d yasi alim gh lperi, isemg lli yufan tillas gh ugens n lpri, inna d ugayyu nes: “pa tin-wudc lkemnt nit zighd gh ugens n lpri yad, ukan nek ar teqqelgh”!? Afella n wawal isemg lli igayas tazzela s unwal iffid azkkif gh tkint, acku lpri is gis telkem tizi. N.B: ammak (sens) n ismg ghid ur d wi yagan aseggan, mac igat wi ur idrfen (esclave). Gar isemg Ghwad yan isemg isa ikssa, yan wass ur ira ad iks! Inna yasen mas ittadven advar, ist akw yuss. Ajjin t aylligh igen, fsin as advar lli, assen as wissin. Isemg inkerd gh idves, ar isbidvir s udvar lli yas ussen urd ghwi yuss nettan. Tamghart d imzdi (invité) Yat n takat (famille) tga krdv n iguyya, argaz nttan d tamghart nes d iwitsen imzzviyn. Ddern aghar s tangwmert (la chasse) ar d ittawi urgaz krtv n tezekwrin, yat i yan gisen, ar yan wass yackid darsen yan imzdi, argaz iffugh ad ispurru kra, tamghart lli tukzettin, acku ur illi abla krtv tzkkurin yat i urgaz d yat i wazzan, tins ira st icc imzdi. Mara tesker marad ur tseker? tasid tizkwrin lli ar gisent tcetta, iqqezz gis wazzan ar ittegga taghuyyit, isawel d imzdi lli, is as inna : - fek a tamghart i wazzan mayra. Trar as d temghart lli isas tenna: - gar azzan ayad, acku imyar arasd ittebbi babas amzzugh n imzedi nna d darengh yuckan ukan urta d hlli ikcem. Imzzi lli ghar isella i wawal n temghart, yakwin nit d tsukt ar ittazzal irwel, slligh d ikcem urgaz yafid azzan aghar izdi tighuyyitin, isaqsa nit tamghart gh mad yaghn azzan. Trar as temghart lli masd imzdi yuker tizekwrin irwel, iffagh nit urgaz ar ittvay imzdi lli, ukan izdi yas: - Lpurma nek aghar imik ma helli ictta wazzan. Irar asd imzdi: -Wa igh yyi tumezt aw tbbitnin kullu. (Seg ghur tadbelt (direction) n ubaraz n tâdsâ Abdellah BOUZANDAG) 2002 Tawiza. . 
