 uïïun 98, sdyur 2005 (Juin 2005) Tamazight Amsvifatv amma-hllu Yura t: hasan kujut Zddiyn wussan id azwu ur illi Ntta ad g tvrur, ingal iga amdlu Amayd issefliden, iywaliwn isili Ad k inix inghmisen, itfka mma-hllu Abu tighri, akez mad iga wawali Yakkuf ubuqal, isul iga lullu Ur igi abluh, isul ixesvat wahli Fafad ayamksa, adur tgent itv kullu Nzey zik, afad ad tkest ulli Ad awghen, sun aman n ughbalu Pan ilghman da ttettin g imerdali Tnagh atcin tuga, adejnak hemzillu. Taghult ar svuq, amayd isghan lbali Taguri n uhiydus, tarur is mma-hllu Naghul zars, msghiwt nnex ur thli Lekwatv n thellal, snniyt ayd walu Nesgha lktub, agensu nnes ur digs nelli Udjin sawiln xef izuran n-id bba-hllu Ttuni, ttun ommi, zhun xali Abu lkwatvi, ak ibtvu rebbi d umalu Isul ad k ittec wakal, yadra k islli Aghent tihella nnek anu, ndelt s iflilu. Ulinew dayal slhil, Agnagay issikli, Yattuyi yighef, ictvi wtvar iwlellu Da ttetrex aydda-new, lmexzen irdli Ira adilah, ira txamt-inw atexlu Agensu n-tmazirt inew, atvu ur-ti nli Tehnaci tsurift, afud ira ad t isewtvellu Amur inew laht, ammas n umda intli Iga lmexzen azwu, da ghifi isemgullu dax ittasey issersax, zund jjaweolili Ikayi tagulla, ari yeqqar s umeddu Ghuri bba d mma, uhu ur gix ahlali Gmix g tegmmi, urid ammas ileolu Tfarx awal nnek asnat, imih izli Pan tigmmi tbennut, usar ad dak teolu. Timxibin nnax, tin bumhend d oli Ur mziyx ad itecnet s ahdar nlullu Tawiri new adurux inix, inigex tilelli adurux mad illan g wul, usigh d s tilu ad inix tanemmirt, imma d bba d lwali nsawel xef tmazight, itsselmed mma-hlu tmut ayezza muha, teddit atihli mma-hllu new tgellint, tga zund asuklu digs aneghmis, n tsuta n medden n walili digs aman d mactca, tga amalu tga usan, n lehrir, ga taduli nna d-yiwey utvar iddu d ad ismulu tslemdi amezruy n uottva, amazigh hilli teddit ayezza, ulinew usa ad ihlu teddit ayurar n tmeghra, iherqax isli ames alutv a tislit, waluyam zillu urmex tatvsa, pan leghyar inali ida loeql igufey, iman d mma-hllu ktigh d amsifatv ameggaru ihewli usar itvsi uhessu d ayt wahlim kullu yulla usful d uolwan d ayt iozza n igli ibbey uhiydus, ghur ayt uwnir d ayt slillu ayt unebgi herqen, lah ura lah izli gan am lehnutv d ljawi, amsvifatv amma-hllu ad ghufem issuseo rebbi, taghzi d tafli ghur tudert yatven, ad am digs ihlu. ul inew ag otan icergan, asafar ur illi ma acerrig n uhruy, ad t gnux s ifilu tenna tgellint, ad kem wsvux amemmi d illi ad gh selhilt itkerza, adur irrez uwullu krez amud ihlan, ad temgert tilelli tenna yi loar nnek d tmazight ahllu adur tepwut, xirak aseklu n ulili awegh iwehbub, tgert s tectat n qillu amemmi adurk icmet ka, afella n wakali pat asun aghu umlil, knakd assellalu afad attinniyt atitv, ttasey iregli svber ifad zend texda, mid ghellu ar ttaft izeddiyen, d zzir itkaren s tamelli. lemdex tirrugza seg tin bba-hellu inna yi adur tkennut, ameghzund tili unna ittubdaren, ur immut amma-hlu ad irirx stemnatvin, oawedgh as iyizli settawilx itaguga adur irrez uwullu isul ad yagh unzvar ayamlal, tuga tili ixiter ufraw n useklu, ig iwarraw amalu ig aldjiy d icetvhan, yarud amur d tililli nkrez tililli g tamazgha, akal n ayt bba-hllu nssif amezruy bussiyyar, naseyas tihli yughul kuyan s abrid, ihdvu adur ijlu. 2002 Tawiza. . 
