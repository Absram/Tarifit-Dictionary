 uïïun 91, yemrayur 2004 ( 2004) Tamazight Awar n ucar I wmghar Oali Svidqi AZAYKO deg wjenna nnes. Yura t: Mimun Amsbrid (Biljika) Nec d acar yessawar S wawaren imezwura: Zzat ad qedvwen iseghwan Jar tudart d wawaren; Zzat ad yemsebdva wawar D tidett – war tmunen; Zzat ad yedjeswi wawar, Zzat ad teffghen waman, Zzat ad twaqedvwen izuwran Nnes – yewtin deg wur ucar, Yedwer ikessi t Wadvu deg ijenwan: Manis ma yessudv d Yetmun kid s wawar! *** Zvummegh x wawar, Umi tufigh war yesyiwin; Sseghdegh x wawar, Umi tufigh war yessiwir; *** Yetwanna yi: siwer Amen ssawaren yewdan! Siwer huma ad tirid Zzaysen, ad cek ssnen. Siwer da, siwer dipa, Siwer assa, tiwecca – Ad cek d yeffu akidsen, War cek itxissvi ca! Ad tecced, ad teswed, Ad cek yeffu ghark udem. Ad twassned jarasen – Ad zzay k ssemgharen! Arrigh xafsen, nnigh asen: Irs inu d ameghnan, Itag ad yennedv deg wqemmum, Ad yini min war yedjin: Ad yessiwer s wawaren Issrawen, srazvan; Ad itarra ifezv – War yedji min gha yeffezv! Ad yarnu Rvaz inu, Nec war yetyiwinen. *** Umi kkregh ad ssiwregh, Dewregh ghar wawaren Nni i d yedduqvzen zeg wcar. Inni i ghar djan izvewran; Inni yeccuren s waman N tudart i zi d yman. (AMSBRID, m_amsbrid@yahoo.fr) 2002 Tawiza. . 
