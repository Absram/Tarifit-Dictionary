 Uttvun 85, Semyur 2004 (Mai 2004) Tamazight MLILIJ(Asemdu) Yaru t: Omar SGHIR asin d lqum, takurt n illamen ggrn as t i tarir tnnasn: -ad awigh iydi n ayt xali ittcten. Imih ggrn as takurt n wasif ar tzgr aman iy drugh ten ur tkmmil; oawdn as tin tisent d tjnwiyin oemunt as walen s isufar aras tiqiqnt s tisent. S tiyra ggrn as tin tuzzalt thasert ur tghiy ad ten yad tetvfur; imih tnna sen svbrat ad ken usvugh a lqum inu: -Pan yan ljamoe da yttini ma ddiyi itzan addis ur tzzalt a mhemd. -Pan yat tezdvitv da ttini ma ddiyi itellimn ifilu win rbbi itsvahas lajr atur tellimt a mlilij. -Pan yan butisent ar ittini ma di isektaren adas ur tesktert a mhemd. -pan yan ughbalu da ittini ma ddiyi isgglan adlal nes addis ur tsgglt a mlilij. -pan yan ttvir da ittini ma ddi itkkesn azzar ad as t ur tkkust a mhemd… Svafi ddun lqum ar nzzaghn mun d ubrid jmoan dyan urgaz inna sen sktrat i a lqum tnna s mlilij i mhamd ad as ur tsktert pat ur nenni ank f wawal n mma tarir imih imtvudv mhemd aflla n iyyis ira ad as iskter imih issiklt s tisent… tgguzd mlilij ar ta ar tjjmaoe imttvawn nes y tmtvliyt ar isen tsfsay iflilli n tisent iyd iffegh. Nin iyyis digh ar nezzaghn jmoan d yan ughbalu inna sen ma ddiyi issiridn adlal nes itsvahas lajr? Inn as mhemd i mlilij ggiz a wutma ad tssird adlal nem, tnna s ur nnigh ad kkegh f wawal n mma tarir. Mun digh d ubrid iy n gulan yan ljamoe inna sen ma ddiyi itzan itsvahas lajr yayld mhemd f iyyis ikcem zars tnna s mlilij tghdrti a mhemd imihtlgeld ghifs tflut n ljamoe tqqim mlilij y imi n ljamoe ar ta imih tffegh d yat tghardayt tnn as imlilij ma kem yaghen iy da tat a yudm ur istahllan lghyar. Tnna s mlilij ma di yaghen ma di ur yaghen ikcem uyma s ljamoe ay zzal tqend ghifs tflut. Tnna s chal ad i takkat ad am tid ssufgh. Tnna s mlilij aynna trit. Tnna s tghrdayt fki aynnagh n tarrictas qrcegh ssufgh am tid svafi tfka s mlilij tarrict nnes iys tqrec ar tvfretv iy tid tssufegh nin iyyis imih jmoan dyan ttvir inna sen ma di itkkesn azzar itsvahasv lajr imtvud mhemd aflla n iyyis tnna s mlilij ad ur tkt f lusviyt n mma tarir iddu s ghur ttvir yasi t iger t s ddaw iyldan nes yayllis inna s d mhemd ddaw iyldan n ttvir nzzagh a mlilij ar dinna yam iwt iyyis tiflut s uxncuc kcemt zars ar tnzzagh iy n tgula imi n yat taddart tkcem zars… dad itddu ttvir lligh ar as ddis isawal mhen ddaw ifrawn ar as ddis ittini: -Mas tedilt ma tssit amlilij.... Ar asn ttini delgh s tbarda ssugh zenbil a mhemd a wyma inu.. Yighuld ddigh ttvir inna s digh mhemd may tccit may tswit a mlilij, tnna s swigh y uzwi n ifullusen tcegh dis a mhemd ...(la suite a la prochaine) 2002 Tawiza. . 
