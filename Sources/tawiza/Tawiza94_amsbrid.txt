 uïïun 94, sinyur 2005 (Février 2005) Tamazight Tamawayt Yura t: Mimun Amsbrid (Biljika) (Izri yad i ghad tghared d cwayt zi min kid ucigh ass nni n unebdui di ttvfegh abrid zi Nnadvur ghar Biya, ict n tuffut) La vision est palpation par le regard (Merleau-Ponty) Ghar tyuri n tfuct Tekkar d zeg idves; Arrimet n-nem tanefcaht di tayyut teddurruy; Tbuzzvured s uzupnen Deg wnebdu yad yarqqen. X tghessva n-nem ssekkigh Tittvawin inu - Taryent akidem, tdvarent: Tneqqed ayi s imzran. Azvri n-nem ameghnan, Yejja yi d azveynun, Awaren inu tghufan, Di tmijja, war d teffghen, Idmaren inu ccûren, S yizran war yiwidven. Taryen ay d imettvawen: azvri n-nem war szmiregh! Tneqqed ayi s tudart, War zemmregh ad arnugh. Ysigh s wsqinfet, ysra yi umedduker; Yenna yi may cek yughin? Nnigh as: mara yeffegh, Buhber ndver ayi da – Ad ghmummyegh dayem, Ad dewregh nec zzayem; Amen zzayem d kkigh, ad dewregh gharem. Jar tiziwin n-nem, Jar iyeddimen; X tqiccawin n-nem, di tisi n ighezran, X ighezdisan n-nem, x imura d isummar, X tama n wagarw, itawi yi wannay. Tittvawin war tyiwinent, Ur inu yarennu di fad. Rexxu i ssnegh mayemmi, Cem sswen s idammen nsen; Rexxu i ssnegh mayemmi, Xafem mmuten: Usmen x wazvri n-nem Yeswizzedv ghars Wennidven. (Mimun Amsbrid, m_amsbrid@hotmail.com) 2002 Tawiza. . 
