 uïïun 90, mrayur 2004 (Octobre 2004) Tamazight Ratar n ijj n umezruy Yura t: Kennuf Karim (Aliman) Wenni war ghar yedji idvennadv war ghars tiwacca, War dayes bu rehriq deg ur zi ghad yaca Ma tettud a Yarrif min xaf c zman yura ar ami yesrewrew uxfif cedvhen imedrura? Ma tettud aseggûs di reomar iragha Ar ami yenti wawar di buhber itugha Ad twarid timessi tcarrez di rewdva Mkur ma ghad taremced ad tafed mazigh yewdva Jar ibriden irtex daxer yezvra barra Ar ami tidvarq wassam def ûss umi yewta Ma d axraf yedjuzen ma x zzect i nesgha Ma d rqars iwehcen yeffuden uca yengha? Arrif mara tettud ismawen i da tugha Nec ism inu yeddar d asegwes itmengha D ratar n ij n umezruy iruban iceyyedv Xafi war itmuttuy axmi ntwaxiyyedv Yeqqen ghar zman inu ghar uceddi yemhedv Aceddi d ayezzim ireddu icehhedv Rehriq inu amcum aqqat oad dayi iteqqed war yedji d ayezzum yareq dayi d asfedv yeddar ayi d tadjest idjiyfa yi reqnedv itasa yi d d buhber di recfen yehnunnedv ma ughir a mummu ynu thajit ad ten oawed taqessist a d rebhar ghar itran ad tawedv? man oawed x tyemmet ar ami mmis i t tefqed ar ami nnan igaj ur nnes innecqedv nigh axwaxfif yemmuzzeren arami d xanegh yejjadv ar ami yejja tidvewdvin deg ibriden n reqqedv wenni war yeccarwen ghar tnimart awedv tesseqsid x umcan ifaryen d rehwedv dinni tewdva zzehmet, dinni buhber innexqedv dinni tragha tmazight mayemmi dayi tneqqedv (kennuf di 1992 frankfurt, nador69@gmx.de) 2002 Tawiza. . 
